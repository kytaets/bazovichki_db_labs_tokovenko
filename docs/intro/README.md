# Вступ

Мета цієї роботи полягає в розробці інтелектуального інструменту для автоматизованого збору, обробки та аналізу медіа-контенту. В умовах сучасного інформаційного суспільства компаніям, бізнесам, політичним партіям та громадським організаціям важливо ефективно аналізувати вплив медіа на їх діяльність, продукти та репутацію. Наша система допоможе отримувати точні дані про громадську думку, реакції користувачів на продукти або політичні ініціативи, а також виявляти основні тренди.

Актуальність даної роботи полягає у зростанні обсягів цифрових даних і потребі в інструментах, які можуть оперативно обробляти великі масиви інформації для підвищення ефективності прийняття рішень. На сьогодні існують різні системи для аналізу медіа-контенту, однак більшість із них обмежені у своїх можливостях, не охоплюючи всі типи контенту або не використовуючи сучасні технології обробки природної мови та машинного навчання.

Ця розробка відрізняється універсальністю та здатністю обробляти різні типи контенту (текст, відео, аудіо), використовуючи новітні технології. Очікуваний техніко-економічний ефект від впровадження системи включає підвищення якості аналізу, скорочення часу на прийняття рішень та покращення ефективності управління інформацією, що матиме значний вплив на бізнес, політичні кампанії та громадські ініціативи.
